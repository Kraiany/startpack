---
layout: layout

---

## Генератори статитчних сторінок

На сьогоднішній день найбільш вживані статичні генератори — [Jekyll](http://jekyllrb.com/) (Джекіл) та [Middleman](https://middlemanapp.com/) (Мідлмен, англ. »посередник»). Цей проект починався спочатку як Джекіл, пізніше перейшов  Мідлмен. Це — не єдині генератори, що існують на сьогоднішній день, а лиш найпопулярніші. Насправді, повний перелік генераторів налічує понад три сотні.

### Як працюють генератори

Чим відрізняється створення веб-сторінки чи сайту (майданчику) вручну від генерування? Результатом і в тому, і в іншому випадку є статичні HTML файли. 

Застосування генераторів дає можливість розділити дизайн майданчику та його наповнення. Таким чином, дизайнери можуть розробити зовнішній вигляд майданчику, та його сторінок, а вже потів люди будуть наповнювати його змістом: статтями, фотографіями, блог-постами, та інше. Це досягається за рахунок використання шаблонів для сторінок. 

В більшості випадків для написання статей та блог-постів замість HTML використовується якийсь спрощений варіант форматування текстів. Доволі часто використовується [Markdown](http://daringfireball.net/projects/markdown/syntax), серед інших форматтерів можна назвати [Textile](http://alternativeto.net/software/textile/) або системи для написання документації такі як POD, RDoc, YARD. Досить часто генератори розуміють кілька форматтерів. Наприклад, і Джекіл і Мідлмен можуть працювати як з Markdown, так і з Textile.

Під час генерації майданчика, тексти конвертуються з того чи іншого формату в HTML і наповнюють шаблони змістом. 

В цьому проекті використовується Markdown. За цим посиланням, наприклад, можна подивитися, як виглядає ця стаття в оригінальному вигляді в Markdown до перетворення її у HTML.



