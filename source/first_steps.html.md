---
layout: layout
title: З чого почати?

---

Отже, як підключитися до вже існуючого проекту чи започаткувати свій власний?

Описане далі розраховане на людину, яка тільки починає 

## 1. Створити обліковий запис на Ґітхаб'і

Власний персональний обліковий запис (рахунок) потрібен у будь-якому випадку. Незалежно, чи ви плануєте завести свою власну сторінку, чи сторінку для одного зі своїх проектів, чи приєднатися до вже існуючих проектів. 

Всі доступи до репозиторіїв, особливо ті, які вносять зміни робляться **виключно** з власного облікового запису. Власники репозиторіїв можуть надати вам доступ тільки, якщо ви маєте свій рахунок.

Реєстрація на Ґітхабі безкоштовна і зрозуміла. Нехай це буде домашнім завданням: розберіться зі створенням облікового запису самостійно.

> #### Кілька слів з приводу безпеки
> Ґітхаб надає можливість додаткового захисту облікового запису. Це — так звана «[подвійна автентикація](https://help.github.com/articles/about-two-factor-authentication/)», багато-факторна або дво-факторна автентикація, БФА (англ. MFA - Multi Factor Authentication). Дуже корисна фукція для кращого захисту досутпу до репозиторію і облікового рахунку. 


### 1.1 Створити організацію

Якщо ваш проект — не просто персональний, і ви працюєте над проектом з однодумцями чи в групі або організації, то варто подумати також над створенням організації на Ґітхаб'і. Цей крок необов'язковий, але дасть можливість згрупувати різні проекти і керувати ними окремо від інших проектів. Один і той же учасник може належати до багатьох організації Ґітхаб'а.

### 1.2 Настроїти Git

Настройки git'а — це окреме важливе і досить обширне питання, тому про це буде написано далі в окремому розділі. 

Варто відмітити тільки, що гарно настроєний і сконфігурований git значно полегшує роботу.

## 2. Створити проект

Якщо ви підключаєтеся до роботи вже існуючого проекту, то вам замість створення проекту треба тільки створити його копію (`fork`)