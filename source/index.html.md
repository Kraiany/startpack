---
layout: layout
title: Що це таке?

---

##  Вступ

>  Хоч ця сторінка і називається «Як мати власну веб сторінку на Ґітхабі?», але за допогою описаних тут технологій можна розробляти веб сторінки чи майданчики для будь-якого сервера чи сервіса. Чи  власного, чи будь якого комерційного чи вільного хостингу.

Це - опис цієї веб-сторінки. Тобто, ця сторінка описує, як вона зроблена.

Напочатку ця сторінка задумувалася як інструкція для проекту громади «Краяни». Але з часу створення сторінки вже є кілька інших проектів, які створені з використанням цих же засобів. Тому вона перетворюється на більш загальну інструкцію по розробці статичних веб-сторінок на основі вільного програмного забезпечення та безкоштовних (в більшості) сервісів.

## Для кого це пишеться?

Це — документація і інструкції для початківців. В основному для непрограмістів, але і програмісти, які не знайомі з даними сервісами можуть знайти щось корисне. 

Ця документація в деталях описує як побудована саме ця сторінка http://dmytro.github.io/startpack/ Всі вихідні тексти, файли конфігурації і програми, використані для побудови сторінки вільно доступні в репозиторії https://github.com/dmytro/startpack 

Отже, у кожного, хто читає документацію є можливість не тільки навчитися, але і подивитися своїми очима та «помацати». Крім того, оскільки проект відкритий, Ви можете також приєднатися до проекту і або доповнити інформацією чи виправити помилки.


## Технології

При побудові цієї сторінки використовувалися, а отже описані (чи будуть описані) тут:

- Github Pages
- Middleman
- Twitter Bootstrap 3
- Slim

### Чому саме ці?

Застосування перелічених технологій:

- **Не вимагає навиків програмування.** Всі засоби доступні для початківців.
- Технології **прості в освоєнні**. Після початкової конфігурації, додавання нових розділів чи сторінок зводиться просто до написання текстів.
- **Доступні кожному**: не існує вікових, економічних, політичних чи географічних обмежень для створення свого проекту і своєї власної веб сторінки, або веб майданчика для своєї компанії.

Є ще багато причин, але основними факторами, при виборі платформи та при рішенні написати ці сторінки --- була **простота** та **доступність**.

###  Де шукати ці сторінки?

Ця сторінка опублікована за двома адресами. На моїй (--ДК) персональній сторінці та в групі Краян:  [http://dmytro.github.io/startpack/](http://dmytro.github.io/startpack/) ,  [http://kraiany.github.io/startpack/](http://kraiany.github.io/startpack/)  Я намагатимуся тримати їх синхронізованими, але перша з них (особиста) — має перевагу і можливо поновлюватиметься частіше.

