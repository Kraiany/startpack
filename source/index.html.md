---
layout: layout
title: Що це таке?

---

##  Вступ

Це - опис цієї веб-сторінки. Тобто, ця сторінка описує, як вона зроблена.

>  Хоч ця сторінка і називається «Як мати власну веб сторінку на Ґітхабі?», але за допогою описаних тут технологій можна розробляти веб сторінки чи майданчики для будь-якого сервера чи сервіса. Чи  власного, чи будь якого комерційного чи вільного хостингу.

Напочатку ця сторінка задумувалася як інструкція для проекту громади «Краяни». Але з часу створення сторінки вже є кілька інших проектів, які створені з використанням цих же засобів. Тому вона перетворюється на більш загальну інструкцію по розробці статичних веб-сторінок на основі вільного програмного забезпечення та безкоштовних (в більшості) сервісів.

## Для кого це пишеться?

Це — документація і інструкції для початківців. В основному для непрограмістів, але і програмісти, не знайомі з даними сервісами, можливо знайдуть щось корисне. 

Ця документація в деталях описує, як побудована саме ця сторінка [dmytro.github.io/startpack](http://dmytro.github.io/startpack/) Всі вихідні тексти, файли конфігурації і програми, використані для побудови сторінки вільно доступні в репозиторії [github.com/dmytro/startpack](https://github.com/dmytro/startpack) 

Отже, у кожного, хто читає документацію є можливість не тільки навчитися, але і подивитися своїми очима та "помацати" руками. Крім того, оскільки проект відкритий, за бажання Ви можете також приєднатися до проекту і або доповнити інформацією чи виправити помилки.

## Технології

При побудові цієї сторінки використовувалися, а отже описані (чи будуть описані) тут:

- Github Pages
- Middleman
- Twitter Bootstrap 3
- Slim

### Чому саме ці?

Використання перелічених засобів і технологій:

- **Не вимагає навиків програмування.** Всі засоби доступні для початківців.
- Технології **прості в освоєнні**. Після початкової конфігурації, додавання нових розділів чи сторінок зводиться просто до написання текстів.
- **Доступні кожному**: не існує вікових, економічних, політичних чи географічних обмежень для створення свого проекту і своєї власної веб сторінки, або веб майданчика для своєї компанії.
- **Міграція даних** дуже проста. Якщо вам коли-небудь доводитося переводити веб майданчик з одного рушія на інший, ви розумієте про що мова. Дуже часто, на жаль, переходячи з однієї CMS на іншу, чи з одніє вікі на іншу вікі дані так і залишаються на старій системі, а нова починається з нуля.

Це можна назвати багато причин, але основними факторами, при виборі платформи та при рішенні написати ці сторінки були **простота** та **доступність**.

### Більше зразків

Дизайн сторінки не обмежується тим, що ви бачите в цьому проекті. Нижче наведені кілька зразків побудованих на цих технологіях. 

1. Інформація про Україну японською --- [ukuraina-jouhou.info](http://ukuraina-jouhou.info/) --- побудований з використанням Github Pages, Jekyll,  власний CSS, використовується переадресація `CNAME` на власний домен. [Репозиторій](https://github.com/Kraiany/ukraine-info).

2. Майданчик присвячений українським традиційним ремеслам "Майстер" --- [maister.co](http://maister.co/uk/) --- Github Pages, Middleman, Bootstrap3. Трьох-мовний сайт, використовується система локалізації Мідлмена. Також з переадресацією по `CNAME`. [Репозиторій](https://github.com/dmytro/pysanka). 

3. Українська школа "Джерельце" в Токіо --- [dzherelce.github.io](http://dzherelce.github.io/) --- Github Pages, Middleman, Bootstrap3. [Репозиторій](https://github.com/Dzherelce/dzherelce.github.io). 

###  Де шукати цю сторінку?

Ця сторінка опублікована за двома адресами. На моїй (--ДК) персональній сторінці та в групі Краян:  [dmytro.github.io/startpack](http://dmytro.github.io/startpack/) ,  [kraiany.github.io/startpack](http://kraiany.github.io/startpack/)  Я намагатимуся тримати їх синхронізованими, але перша з них (особиста) — має перевагу і ймовірно поновлюватиметься частіше.
