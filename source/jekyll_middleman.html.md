## Джекіл і Мідлмен
[Джекіл](http://jekyllrb.com/) — найбільш популярний з усіх існуючих насьогодні статичних генераторів. Він також дав початок багатьом проектам, які розвивалися на базі Джекіла ([Octopress](http://octopress.org/) найбільш популярний серед похідних). Значно додає популярності Джекілу той факт, що він внутрішньо підтримується Github'ом при побудові [Github Pages](https://pages.github.com/)

[Мідлмен](https://middlemanapp.com/) з'явився пізніше, в основному, як реакція на проблеми, закладені в дизайн Джекіла. 

### Різниця між цими двома

Обидва генератори — солідний програмний продукт. Стабільні і з різноманітими можливостями. Але і з відмінностями. Яка саме програма підходить особисто вам більше — залежить від властивостей програми і від вашої мети.

#### Плюси обох

- Обидва генератори --- Джекіл і Мідлмен --- написані на Ruby, але користуватися обома можна абсолютно не знаючи не тільки Ruby, але і програмування загалом;
- обоє досить непогано задокументовані (щоправда, переважно англійською). 
- обоє мають можливість програмувати власні модулі розширень;
- дозволяють попередньо переглядати згенеровані сторінки локально до вивантаження їх на майданчик хостингу;
- обоє працюють з Github Pages.

 Далі, про відмінності. Плюси і мінуси в порівнянні з конкурентом.

#### Джекіл — плюси

- напряму працює з Github Pages, не потрібно запускати генерацію сторінки. Просто «запхніть» (`push`) код у відповідну гілку репозиторію, І Ґітхаб самостійно опублікує веб майданчик;
- найбільш популярний, а отже, легше знайти відповідь на питання.

#### Джекіл — мінуси

- повільно працює. Загалом повне генерування великого сайту у Мідлмені і Джекілі займає приблизно один і той же час. Основна відмінність полягає в режимі ре-генерації під час розробки. В Джекілі при найменшій зміні в одному-єдиному файлі перегенеровується весь сайт і коли сайт росте, це драту все більше й більше. Мідлмен перегенеровує тільки той файл («на льоту»), який показує користувачу. Під час активної розробки, це може бути головною причиною для зміни і переходу на Мідлмен (як і сталося зі мною *--Дмитро*)
- хоча Джекіл і дозволяє додавати власні модулі (розшинення) або використовати існуючі, при публікації сторінок на Github Pages від цього мало користі, бо Github забороняє виконання будь-яких сторонніх модулів на своїх серверах, під час генерації сайту. Отже, якщо ви хочете дійсно користуватися додатковими модулями, вам так чи інакше треба буде генерувати сторінки на локальному комп'ютері.
- Джекіл пітримує мову [Liquid](http://liquidmarkup.org/) для створення шаблонів сторінок. Liquid дуже проста і зручна мова, але досить обмежена. Наступає момент, коли функцій закладених в Liquid недостатньо, а вийти за межі дозволеного в Liquid'і дуже складно.

#### Мідлмен — плюси

- значно швидше при розробці (див. вище)
- в шаблонах сторінок можна користуватися будь-чим, що працює на Ruby: ERb, Haml, Slim. В Markdown текстах також можна використовати Erb.
- розширення для Мідлмен'а писали легше, ніж для Джекіла, 
- методи-помічники (helpers) --- подібно тому, як у Rails дуже прості розширення, значно простіші за модулі.

#### Мідлмен — мінуси

- не підтримується Github'ом. Сторінки треба генерували локально (див. вище в мінусах Джекіл)

### Технічні плюси --- Мідлмен

Прямо "з коробки" Мідлмен підтримує деякі технічні особливості, яких немає в Джекілі або зовсім, або потрібні додаткові модулі:

- підтримує локалізацію --- є можливість досить просто створювати майданчики з наповненням кількома мовами, і можливістю перемикання мов;
- автоматично підтримується [asset pipeline](dict#asset pipeline) --- оптимізація і мінімізація Javascript та CSS, компресія (gzip), хеш-таги на ресурсних файлах для оптимізації кешування в переглядачах;
- підтримується авто-перезавантаження --- під час розробки веб переглядач буде автоматично завантажувати перегляд сторінки після кожного запису файла;
- directory indexes;
- sitemaps.








