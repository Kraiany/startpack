---
layout: layout
title: Статична сторінка?

---

## Яка сторінка мені потрібна?

В цьому проекті всі сторінки побудовані програмами, які звуться Генератори Статичних Сторінок ГСС (Static Page Generator). Що таке "статичні сторінки"? 

На відміну від програм, які працюють на сервері, під керуванням наприклад PHP чи Ruby-on-Rails, Django, WordPress і створюють наповнення веб сторінки в реальному часі, статичні сторінки створюються «наперед» і встановлюются на сервері у вигляді звичайних `HTML` файлів. 

Статична веб сторінка може задовольнити переважну більшість потреб. Але, деякі функції динамічних сайтів неможливо втілити в статичній сторінці. Про це трохи нижче.

### Чому статична сторінка краща?

Є багато причин, чому статична сторінка краща, ніж аналогічна за функціональністю, але динамічна.

- Статичні сторінки вимагають менших ресурсів. Тобто можуть задовільно працювати на доволі слабеньких серверах.
- Не мають проблем з безпекою такою мірою, як динамічні стоінки. 
    -  Наприклад, для поновлення інформації користувачі  повинні мати можливість реєструватися на динамічному сайті.  Практично кожен динамічний сайт має базу даних користувачів і паролів. Витік цієї бази (чи пароля адміністратора) відкриває сайт для зловмисників.
    - Часті проблеми з безпекою в деяких мовах програмування (наприклад в PHP) вимагають значних ресурсів по підтримці безпеки сайту(ів).
- В більшості випадків статичні сторінки працюють швидше за динамічні і можуть обслужити більше користувачів на такому ж «залізі».
- Знайти безкоштовний чи дешевий сервіс, який погодится публікувати статичні сторінки значно легше. `Github` дозволяє публікувати *тільки* статичні сторінки.

### А може мені потрібна динамічна сторінка?

Можливо. Якщо ви будуєте сайт, де ваші користувачі мають активно працювати з веб-програмою (як той же Фейсбук, чи Гугл), вам потрібно писати цю програму і статичний сайт вам не допоможе.

Якщо ви будуєте блог-платформу для користувачів, як ЖЖ чи подібну; або форум, чи сайте, де б користувачі в online-режимі додавали фото своїх котиків, собачок чи відео польотів на дельтаплані — вам потрібна динамічна платформа. 

Якщо ж ви просто хочете створити блог, наприклад, для себе. Де ви будете додавати статті час від часу, і вас не хвилює затримка з публікацією у кілька хвилин. Або якщо наповнення сторінки *переважно* статичне — фотогалерея, путівник по музею чи рідному місту. 

В останніх випадках — вас цілком задовольнить статична сторінка. Можливо з підключенням додаткових сервісів для деяких динамічних складових. Наприклад, до цілком статичної сторінки можна додати можливість коментування через [Disqus](http://https://disqus.com/), форми для відсилання електронних листів можна підключити через [MailChimp](http://mailchimp.com/).